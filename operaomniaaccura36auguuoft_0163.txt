DE nono rznsnvmzmnffi. 109

» morem meum dabo in cor eorum, ut a me non reee-
» dant¹. >› Quod quid est aliud, quam talis ac tantus erit
timor meus, quem dabo in cor eorum, ut mihi perseveran-
ter adhaereant?

ΙΙΙ. Cur autem perseverantiaista poscitura Deo, si non

datur a Deo? An et ista irrisoria petitio est, cum id ab eo

petitur quod scitur non ipsum dare, sed ipso non dante
esse in hominis potestate3 sicut irrisoria est etiam illa ac-
tio gratiarum ‚ si ex hoc gratiae aguntur Deo ‚ quod non
donavit ipse, nec fecit? Sed quod ibi dixi, hoc et hie dico.
«Nolite errare, inquit Apostolus, Deus non irridetur2. »
Ο homo, non verborum tuorum tantum, verum etiam co—
gitationum testis est Deus : si aliquid a tanto divite vera-
citer ac fideliter poscis3 ab illo ‚ a quo poscis, te accipere
crede quod poscis. Noli eum labiis honorare, et super
eum corde te extollere, credens a te ipso tibi esse , quod>
abillo te fingis orare. An ab illo perseverantia ista forte
non poscitur ⁶? Jam hoc qui dicit , non meis disputationi-
bus refellendus‚ sed sanctorum orationibus onerandus
est. Au vero quisquam eorum est, qui non sibi poscat a
Deo ut perseveret in eo„ cum ipsa oratione quae Domi-
nica nuncupatur, quia eam Dominus docuit, quando
oratur a sanctis, nihil pene aliud quam perseverantia posci
intelligatur?

IV. Legite aliquanto intentius ejus expositionem in
beati Cypriani martyris libro, quem de hac re condidit,
cujus est titulus, De Dominiea Oratione: et videte ante
quot annos, contra ea quae futura erant Pelagianorum
venena, quale sit antidotum praeparatum. Nam tria sunt,
ut scitis, quae maxime adversus eos catholiea defendit
Ecclesia: quorum est unum, gratiam Dei non secundum
merita nostra dari ς quoniam Dei dona sunt, et Dei gratia

¹ Jerem. xxm, 4ο. - 2 Gal. vi, 7.

