οε PnAEnESTmA‘rroNE sANcTont M. 57

potius propter hoc nobis additur, ut plenius perfectiusque
credamus: ac per hoc, initium fidei nostrae priores damus
Deo, ut retribuatur nobis et supplementumv ejus 3 etsi
quid aliud fideliter poscimus.

IV. Sed contra haec cur non potius audimus : « Quis
»prior dedit ei , et retribuetur illi P quoniam ex ipso et
» per ipsum et in ipso sunt omnia ¹. » Et ipsum igitur
initium fidei nostrae, ex quo, nisi ex ipso est? Neque enim
hoc excepto ex ipso sunt caetera : sed « ex ipso , et per
n ipsum, et in ipso sunt omnia. » Quis autem dicat eum
qui jam coepit credere, ab illo in quem credidit nihil me-
reri P Unde fit, ut jam merenti caetera dicantur addi retri-
butione divina 3 ac per hoc gratiam Dei secundum merita
nostra dari: quod objectum sibi Pelagius, ne damnaretur,
ipse damnavit. Quisquis igitur hanc damnabilem vult ex
omni parte vitare sententiam, veraciter intelligat dictum,
quod Apostolus ait 2 « Vobis donatum est pro Christo,
» non solum ut credatis in eum , verumetiam ut patiamini
» pro eo ’ἦ » Utrumque ostendit Dei donum, quia utrum-
que dixit esse donatum. Nec ait, ut plenius et perfectius
credatis in eum : sed, « ut credatisin eum.» Nec se ipsum
misericordiam consecutum dixit, ut fidelior, sed ut fidelis
esset 3 : quia sciebat non se initium fidei suae priorem
dedisse Deo , et retributum sibi ab illo ejus augmentum 3
sed ab eo se factum fidelem , a quo et Apostolus factus
est. Nam scripta sunt etiam fidei ejus initia , suntque
ecclesiastica celebri lectione notissima. Aversus quippe a
fide quam vastabat , eique vehementer adversus , repente
est ad illam gratia potentiore conversus 42conve1·tenteillo
cui hoc ipsum facturo per Prophetam dictum est : « Tu
» convertens vivificabis nos⁵ ; » ut non solum ex nolente

¹R01n.x1, 35. —0 2 Philip, 1‚·29.—3 1 Cor. vn, 25. —4Aet.1x.— 5 Psal.
mxxiv, ς.

