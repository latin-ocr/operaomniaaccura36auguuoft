DE CORREPTmNE ET onum. 41

» rietur omnis caro coram ipso ¹. » ne putarent sancti sine
gloria se remansisse ‚ mox addidit : « Ex ipso autem vos
» estis in Jesu Christo, qui faetus est nobis sapientia a
» a De02, et justitia, et sanctificatio, et redemptio, ut
» quemadmodum scriptum est, Qui gloriatur, in Domino
η glorieturss. » Hinc estquod in hoc loco miseriarum,
ubi tentatio est vita humana super terrain⁴‚ « virtus in
» infirmitate perficiturfi. ι) quae virtus, nisi « ut qui glo-
» riatur, in Domino glorietur. »

XXXVIII. Ac per hoc nec de ipsa perseverantia boui
voluit Deus sanctos suos in viribus suis, sed in ipso glo-
riari : qui eis non solum dat adjutorium quale primo ho-
mini dedit , sine quo non possint perseverare si velint3 sed
in eis etiam ‚ operatur et velle ε ut quoniam non perseve-
rabunt, nisi et possint et velint, perseverandi eis et pos-
sibilitas et voluntas divinae gratiae largitate donetur. Tan-
tum quippe Spiritu sancto accenditur voluntas eorum , ut
ideo possint, quia sic volunt3 ideo sic velint, quia Deus
operatur ut velint. Nam si in >tanta infirmitate vitae hujus
(in qua tamen infirmitate propter elationem reprimendam
perfici virtutem oportebat) ipsis relinqueretur voluntas
sua, ut in adjutorio Dei sine quo perseverare non possent,
manerent si vellent ‚ nec Deus in eis operaretur ut vel-
lent, inter tot et tantas tentationes infirmitate sna vo-
luntas ipsa succumberet, ct ideo perseverare non po>scnt‚
quia deficientes infirmitate nec vellent, aut non ita vel-
lent infirmitate voluntatis nt possent. Subventum est igi-
tur infirmitati voluntatis humanae, ut divina gratia in-
declinabiliter et insuperabiliter ageretur3 et ideo, quamvis
infirma, non tamen deficeret, neque adversitate aliqua
vinceretur. Ita factum est, ut voluntas hominis invalida

1 1 Cor. 1, 31, et2 Cor. x, 17.—-² Cor. ι, 30. -3 Jerem. ix, 23. -
4 Job, vn, 1-— 5 2 Cor. xii, 9.

