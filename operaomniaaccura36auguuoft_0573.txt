OPERIS lMPssnF. CONTRA JL‘LIAN. Lm. Π. 471

» quit, Scriptura omnia sub peccato, ut promissio ex fide
>› ,lesu Christi daretur credentibus1. η Ecce quod est
consilium datae legis.

Quis autem nescit, non legis , sed hominum vitio lege
subintrante abundasse peccatum? Sed hoc vitium , quo
prohibita plus delectant, et fit virtus peccati lex, non
sanat nisi vivificans spiritus, non littera occidens² : quae
tamen ad hoc utilis fuit, quia cum ipsa occideret, per prae-
varicationem, crescente per prohibitionem cupiditate pec-
candi, vivificantem Spiritum fecit inquiri, et hominem
de sua virtute lethaliter confidentem , adjutorium gratiae
Dei compulit poscere, sub lege , quamvis sancta et justa
et bona , tamen deficientem, atque ad operanda quae
sancta , quae justa , quae bona sunt, sibi subvenire propriis
viribus non valentem.

CCXXI. ermts. α Jure igitur hoc genere dicitur
abundasse delictum , quod et ante legem , et post legem,
uniuscujusque committebat voluntas3 sed ante legem pec-
catrix , post legem autem etiam praevaricatrix. Tunc ergo
crescit et abundat aliquid , cum in genere suo colligit in-
crementa z sicut peccato liberae voluntatis post Moysen
cumulus transgressionis accessit ε de eodem enim genere
fuit , licet in tempore diverso , id est, de mala voluntate,
quae et ante legem , et post legem , non coactu insupera-
bili , sed studio vituperabili deliquit. Quae cum ita sint,
tibi nihil potest de apostolicis convenire verbis. Neque
enim subintroeunte lege peccatum traducis aut copiosius
sactum docetur, aut grandius : nec peccatis voluntatis il-
lud abundare jure dicitur, quod ad nascentium voluntatem
nequaquam attinere monstratur. Non ergo abundavit post
legem , quod lex nec prohibere potuit, nec punire. « Ubi
» autem abundavit peccatum , superabundavit gratia : ut

¹ Gal. 111, 22. --— ² 1 Cor. xv, 56.

