16 s. Acaunum El‘lscom

tus Cyprianus ad Quirinum scribens, ipsum subjecerit illi
titulo, in quo ait : « In nullo esse gloriandum ‚ quando
nostrum nihil sit 1. »

XIII. Quicumque ergo ab illa originali damnatione ista
divinae gratiae largitate discretisunt, non est dubium quod
et procuratur eis audiendum Evangelium3 et cum au-
diunt, credunt; et in fide quae per dilectionem operatur,
usque in finem perseverant23 et si quando exorbitant,
correpti emendantur, et quidam eorum etsi ab homini-
bus non corripiantur, in viam quam reliquerant redeunt3
et nonnulli accepta gratia, in qualibet aetate, periculis hu-
jus vitae mortis celeritate subtrahuntur. Haec enim omnia
operatur in eis , qui vasa misericordiae operatus est eos,
qui et elegit eos in Filio suo, ante constitutionem mundi
per electionem gratiae : « Si autem gratia, jam non ex
» operibus ‚ alioquin gratia jam non est gratia³. » Non
enim sic sunt vocati, ut non essent electi3 propter quod
dictum est : « Multi enim vocati, pauci vero electi ⁴ ι »
sed quoniam secundum propositum vocati sunt, profecto
et electi sunt per electionem , ut dictum est, gratiae, non
praecedentium meritorum suorum3 quia gratia illis est
omne meritum.

XIV. De talibus dicit Apostolus ε « Scimus quoniam dili·
» gentibus Deum omnia cooperaturin bonum ‚ his qui secun-
» dum propositum vocati sunt z quoniam quos ante praesci-
»vit ‚ et praedestinavit conformes imaginis Filii sui , ut sit
>› ipse primogenitus in multis fratribus : quos autem praedes-
» tinavit‚ illos et vocavit3 quos autem vocavit,ipsos etjus-
» tificavit3 quos autem justificavit, ipsos et glorificavitss. »
Ex istis nullus perit, quia omnes electi sunt3 electi sunt
autem, quia secundum propositum vocati sunt ε proposi-

¹ Lib. 111 Testimoniorum, titulo seu cap. 4. - ² Gal. v, 6. -· 3 Rom. xi,
6. -li Matth. xx, 16. - ⁵ Rom vni, 28 et seqq.

