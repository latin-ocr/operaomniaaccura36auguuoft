38μ s. At'c‘csrim muscom
deficiet usque in finem z ac per hoc perseverabit usque ,
in finem ἲ nec eam nisi manentem vitae hujus inveniet
finis.

XXXV. Major quippe libertas est necessaria adversus
tot et tantas tentationes, quae in paradiso non fuerunt,
dono perseverantiae munita atque firmata ‚ ut cum omni-
bus amoribus, terroribus, erroribus suis vincatur hic
mundus : hoc sanctorum martyria docuerunt. Denique
ille1 et terrente nullo, et insuper contra Dei terrentis
imperium libero usus arbitrio, non stetit in tanta felici-
tate, in tanta non peccandi facilitate z isti autem, non
dico terrente mundo, sed saeviente ne starent, steterunt
in fide3 cum videret ille bona praesentia quae fuerat re-
licturus, isti futura quae accepturi fuerant non viderent.
Unde hoe , nisi donante illo, a quo misericordiam conse-
cuti sunt ut fideles essent& a quo acceperunt spiritum,
non timoris, quo persequentibus cederent3 ‚ sed virtutis
et charitatis et continentiae, quo cuncta minantia , cuncta
invitantia, cuncta cruciantia superarent? Illi ergo sine
peceato ullo data est, cum qua conditus est‚ voluntas
libera ‚ et eam fecit servire peccato : horum vero cum
fuisset voluntas serva peccati , liberata est per illum qui
dixit: « Si vos Filius liberaverit, tunc vere liberi eritis4. υ
Et accipiunt tantam per istam gratiam libertatem ‚ ut
quamvis, quandiu hie vivunt, pugnent contra concu-
piscentias peccatorum, eisque nonnulla subrepant, pro-
pter quae dicant quotidie ε « Dimitte nobis debita nostra ⁵, »
non tamen ultra serviant peccato quod est ad mortem,
de quo dicit Joannes apostolus ε « Est peccatum ad mor-
» tem, non pro illo dico ut roget ⁶. » De quo peccato
(quoniam non expressum est) possunt multa et diversa

, Id est, Adam. —- ² 1 Cor. vii, 25. --— 3 2 Tim. 1, 7. —- 4 Joan. vin, 36.
»- 5 Matth. vi, 12. -— Β 1 Joan. v, ,6.

