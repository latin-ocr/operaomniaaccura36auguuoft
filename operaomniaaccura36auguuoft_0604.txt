500 ANNOLATION Es.

tur, ideo inscriptus de amore, quia amoris sacri ac profani
in eo discrimen aperire destinaverat. Sed eum, dum illud
argumenti tractare se velle simulabat , firmandae suae hae-
resi laborasse asseverat Beda ε qui et varios locos tum ex
hoc tractatu, tum ex reliquo Commentario refert et refel-
lit: simulque monet, haee nonnisi magna adhibita cautione
legenda esse , aut potius omnino non legenda. Meminit
praeterea cujusdam Commentationis , qua ille de bono
constantiae disputabat. Nam epistolam ad Demetriadem,
quam eidem ille adjudicat , ipsius esse Pelagii in confesso
est.

Julianum quoque , tradit Marius Mercator, pluribus id
libris defendisse, quod Pelagius dogmatizabat, hominem,
si vellet, sine peccato esse posse. Qua tamen de re Julia-
nus in suis libris , qui quidem extent, rarius loquitur. Et
hinc auguratur J oannes Garnerius alios illum forsitan edi-
disse : quo etiam argumento adducitur, ut definitiones
illas, quas in libro de perfectione justitiae confutat Augus-
tinus , eidem ascribendas putet. Verumtamen Pelagia-
num hocce placitum eo solo nititur fundamento , quod
ille haereticus naturam etiamnum aeque validam atquc
sanam esse in omnibus hominibus , atque in Adamo fuit ,
contendebat : in quo propugnando perpetuus est J u-
lianus.

Huic insuper Garnerius tribuit latinam ‚ quam jacobus
Sirmondus ex antiquis codicibus eruit , interpretationem
libelli fidei, a Rufino Palaestinae provinciae presbytero
graece scripti. Alium itidem fidei libellum latine compo-
situm , et ad Apostolicam sedem directum nomine episco-
porum aliquot heterodoxorum, qui Pelagii ac Coelestii
damnationem subscribere detrectantes provocant ad ple-
nariam synodum , eidem auctori J uliano , haud levibus
impulsus rationibus, assignat. Ejus denique stylum non

 

